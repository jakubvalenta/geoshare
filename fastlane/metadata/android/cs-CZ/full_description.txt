Sdílejte odkaz na mapy s Geo Share a tato aplikace jej otevře v jiné mapové aplikaci, kterou máte nainstalovanou.

<b>Podporované odkazy na mapy</b>

- Google Mapy
- Apple Mapy
- 2GIS
- Amap (AutoNavi)
- CoMaps
- HERE WeGo
- Magic Earth
- Maps.me
- Mapy.com (Mapy.cz)
- OpenStreetMap
- Organic Maps
- OsmAnd
- Urbi
- Waze
- Yandex Maps
- souřadnice

<b>Příklady použití</b>

Když vám někdo pošle odkaz na Google Mapy, ale vy preferujete OpenStreetMap, můžete rychle <b>otevřít tutéž polohu</b> v aplikaci OsmAnd nebo Organic Maps.

Když rádi hledáte místa v Google Mapách, ale pro navigování preferujete jinou aplikaci, můžete snadno přepnout z Google Map do vaší oblíbené <b>navigace</b>.

<b>Další funkce</b>

- Zobrazuje <b>zeměpisné souřadnice</b> odkazu na mapy a umožňuje je kopírovat do schránky v různých formátech, například jako geo: odkaz.
- Zobrazuje všechny body <b>seznamu míst</b>.
- Umožňuje <b>automaticky</b> provést zvolenou akci po zpracování odkazu.
- Umožňuje <b>spustit navigaci</b> v aplikacích TomTom, Waze, Magic Earth...
- Umožňuje uložit místo jako <b>soubor GPX</b>.
- Opakovaně zkouší spojení při <b>pomalém internetu</b>.
- Umožňuje <b>vložit odkaz na mapy</b> přímo do aplikace, místo jeho sdílení s aplikací.
- Rozhraní se přizpůsobuje obrazovce <b>tabletu</b>.

<b>Jak to funguje a ochrana soukromí</b>

Geo Share převádí odkazy na mapy (např. https://maps.app.goo.gl/...) na geo: odkazy, které dokážou jiné mapové aplikace otevřít. Pro vytvoření geo: odkazu jsou potřeba zeměpisné souřadnice, které Geo Share přečte z URL.

Avšak ne všechna URL obsahují souřadnice. V takových případech se vás Geo Share <b>zeptá, jestli se může spojit s danou mapovou službou (Google Mapy, Apple Mapy atd.)</b> a získat souřadnice z HTTP hlaviček nebo HTML dokumentu daného odkazu. Podrobnější informace najdete v aplikaci na obrazovce Nejčastější dotazy.
